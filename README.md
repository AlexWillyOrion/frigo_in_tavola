# frigo_in_tavola

Frigo in Tavola è la nuova app che soddisfa le esigenze di chi vuole gustarsi un piatto prelibato ma non ha il tempo di andare a fare la spesa.

L’IDEA

L’idea nasce con lo scopo di risolvere un problema.
Frigo in Tavola, infatti, permette di trovare tutte le ricette realizzabili con gli ingredienti a disposizione in frigo o nella dispensa.
La sua innovativa interfaccia grafica consente, tramite la selezione di uno o più ingredienti base, di ricercare all’interno del database la ricetta perfetta per ogni occasione.
Utilizza Frigo in Tavola con i tuoi amici e stupiscili con gustose ricette alla portata del tuo frigo.

DESCRIZIONE TECNICA

L’applicazione Frigo in Tavola è stata sviluppata seguendo le direttive Apple sui nuovi metodi di sviluppo WebApplication.
I linguaggi di programmazione sono analoghi a quelli utilizzati per sviluppare siti ed applicazioni web, ovvero HTML5, CSS3, JQUERY, PHP, SQL e JSON.
Il database è centralizzato; questo permette, mediante richieste AJAX, di avere in tempo reale ricette sempre nuove e aggiornate.
L’app si collega ad un server opportunamente configurato come WebServer, con installato Apache,
Mysql (INNODB) e altri software per la gestione del server stesso come OpenSSH e FTPD.
Frigo in Tavola è OPEN SOURCE e tutti i sorgenti sono reperibili online nella pagina Github dell’applicazione.

Funziona su tutti i dispositivi che dispongono di un collegamento internet: Smartphone, Tablet, PC.

SCELTE TECNICHE

Frigo in Tavola non sarà presente su nessun tipo di Store – AppStore o Google Play – in quanto rispetta la filosofia OPENSOURCE consentendo, dunque, a tutti di utilizzare, modificare e aggiornare l’app senza restrizioni legate ad Apple o Google.

APPLICAZIONI FUTURE

Frigo in Tavola in futuro sarà collegata al proprio Frigo intelligente che, riconoscendo gli ingredienti presenti al suo interno, effettuerà automaticamente la ricerca e proporrà al consumatore le ricette realizzabili.
